<link rel="stylesheet" href="../../css/my_style.css">
<link href="https://fonts.googleapis.com/css?family=Atma|Courgette|Galada|Josefin+Sans:600|Kalam" rel="stylesheet">
<html lang="en-US" style="background-color: #eae5dbfa;">
<body style="background-color: #eae5dbfa;; margin: 0px; background-image: none;">
<div class="articles2" style="text-align: center;">
	<p>
  <br>

  <span style="text-align: center;"><img src="../../images/Rita 1.jpeg" style="display: inline-block; width: 80%;"></span>
<br><br>
	যেন সমান্তরাল  কিন্তু দুটি একই রকম জীবনযাপন ,জীবন প্রবাহ ,নদী আর  জীবন , কোনো একটি উৎস থেকে শুরু আবার কোনো উৎসতে ফিরে যাওয়া বা মিশে যাওয়া ,  মাঝখানে  কিছুটা  বিরামহীন পথ ।<br><br>


	জলের মতোই জীবনেরও  তো কোনো  নিজস্ব  রঙ নেই,তবু কতো  রঙের  মুহূর্ত কে নিজের মনে করা তাকেই নিজের ভেবে  নেওয়া ।<br><br>

	আর অচেনা বাঁকে বাঁকে  বুকের মধ্যে ছলাৎ ছলাৎ, সুখ দুঃখের  জোয়ার ভাটায় স্মৃতিদের খেলা, আরো কতোই যে মিল এই দুই সমান্তরাল সম্পর্কের ।<br><br>

  <span style="text-align: center;"><img src="../../images/Rita 2.jpeg" style="display: inline-block; width: 80%"></span>

<br><br>
  	রাইন কে আমার খুব শহুরে মনে হয় । ইয়োরোপীয়  শহুরে মেয়েটির মতোই  বেশ লম্বা চওড়া  স্বাস্থ্য সচেতন একটু নাক উঁচু নারী, সুইজারল্যান্ডের  আল্পস থেকে তার পারিপাট্য ও আভিজাত্য  নিয়ে লম্বা হীলের জুতো,কালো দামী গাউন পরে টুকটুক করে  সতর্ক যাত্রা শুরু করে।<br><br>


	 766 মাইল  যাত্রা পথটি সে ও তার নগর ব্যস্ত থাকে  তার সৌন্দর্য ও স্বাস্থ্য নিয়ে , মাঝেমধ্যে  গ্রাম্য পথ অতিক্রম  করতে হয় ঠিকই তবে সে তো রির্সট প্রায়। দু-পাড়ে পাহাড়ের  ওপর আঙ্গুর ক্ষেত , লাল বা মেরুন রঙা ছোট ছোট  কাঠের বাড়ী , সাদার ওপর  খয়েরি  ছোপ দুধেলা গাই , সিল্কের মতোন মসৃণ কালো বা বাদামী লম্বা লেজওয়ালা ঘোড়া  দিয়ে  সাজানো  ছোট্ট ছোট্ট  শান্তপানা  গ্রাম। রাইন সেখানে আরো আরো আদুরে মেয়েটি ।<br><br>

  <span style="text-align: center;"><img src="../../images/Rita 3.jpeg" style="display: inline-block; width: 80%"></span>
<br><br>

	এমন ভাবে ভাবলে আমাদের  গঙ্গাটি  যেন শক্তপোক্ত  আদিবাসী  মেয়েটি।তার আহ্লাদিপনা  করার সময় কই?  সময় কই পারিপাট্যের ?<br><br>

	সারাদিন দ্রুতগতিতে ক্ষেতের কাজ সেরে সন্ধ্যাবেলায় হরিদ্বারে সন্ধ্যা আরতির  আগে  চট করে স্নানটি সেরে একটা  ছাপা  শাড়ি আর কমলারঙা মেঠো সিঁদুর ব্যস, এই টুকুই নিজের যত্ন।তারপর  আবার দে ছুট , কোটি কোটি  লোকের  জন্ম থেকে মৃত্যু সব। দায়িত্ব তো তারই ।<br><br>


	বয়ে যাক রাইন বয়ে যাক গঙ্গা নিজস্ব ছন্দে আর জলপ্রিয় আমি ঘাটে বসে থাকি আনমনা ,আনমনা।<br><br>
</p>
</div>
</body>
</html>
