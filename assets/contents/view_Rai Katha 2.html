<link rel="stylesheet" href="../../css/my_style.css">
<link href="https://fonts.googleapis.com/css?family=Atma|Courgette|Galada|Josefin+Sans:600|Kalam" rel="stylesheet">
<html lang="en-US" style="background-color: #eae5dbfa;">
<body style="background-color: #eae5dbfa;; margin: 0px; background-image: none;">
<div class="articles2" style="text-align: center;">
<p>
  <br>

	খরগোশ শিকার করতে হয় নাদি দেখে। ভোর ভোর জঙ্গলে গিয়ে খরগোশের নাদি টিপেটুপে পরখ করতে হয়। নাদি নরম হলে খরগোশের পাল নামবে ভোররাতে...অল্প নরম হলে দুপুর,আর শক্ত খটখটে হলে শিকারের সময় সন্ধ্যারাত। এ হল শিকারপূর্বের "লাগপাঁজা"।<br><br>
	সন্ধ্যে সন্ধ্যে জলসা কাটিয়ে ঠাম্মার মেজকাকা একনলা বন্দুকটি ঘাড়ে নিয়ে বেরিয়ে পড়লেন একাই,আজ সন্ধ্যেরাতে শিকার মেলার সম্ভাবনা।<br><br>
	সাঁওতাল পাড়ায় কুপি ডিবার আলো জ্বলে এসময় কোন কোন ঘরে,রাতের খাওয়া চলছে। জঙ্গলে গিয়ে জায়গা বেছে "কুমা" বানাতে হয় ছোট্ট...পাতালতা চাপানো ছোট্ট তাঁবু,ক্যামোফ্লাজ। তার ভেতরে গিয়ে বন্দুক গুটিয়ে বসে শুরু হবে অতন্দ্র প্রহরা। এমনিতেই জঙ্গলের ভেতরে দিনের বেলাও চরম নৈ:শব্দের রাজ,একখানি শালপাতা পড়লেও শব্দ দিয়ে যাবে এমন ঘনঘোর চুপচাপ। রাতে সে অবস্থা আরো নিরেট।<br><br>
	আওয়াজটাওয়াজ তখন সংখ্যালঘুর কারবার।<br><br><br><br>

	হঠাৎ শেয়ালের ডাকে হইচই বেঁধে গেল জঙ্গলে। একটা নয় কেবল,দঙ্গলে ডেকে চলেছে শেয়াল। উৎকর্ণ শ্রোতা বলতে কেবল ওই একটি মানুষ। শুকনো পাতায় হুটোপুটি লেগে গেল শব্দে....শেয়ালেরা বারবার আসে কুমা'র কাছে আর ফিরে গিয়ে ডাকে।<br><br>
	কথায় বলে "শিয়াল্যা বুদ্ধি"...নিশ্চয়ই কোন হিংস্র জন্তুর থেকে থ্রেট পেয়েছে ওরা,বারবার তাকে নিয়ে এসে ফেলতে চায় মানুষের কাছাকাছি। পাতালতার ক্যামোফ্লাজ খরগোশকে বোকা বানাতে পারে,শেয়াল অনেক উচ্চমার্গীয় জিনিস!<br><br>

	হাতি ত হতে পারে না,এ জঙ্গলে বাঘও নেই..<br><br>
	 বনবরা হুঁড়ার আছে বটে,তাতে শেয়ালদের এমন বিপন্ন হবার কারণ নেই কিছু...<br><br>
	মেজোকাকা বন্দুক বাগিয়ে বসলেন...একেবারে মাটির লেভেলে কুমা,হিংস্র জন্তুর সাথে বন্দুকে মোকাবিলা করতে গেলে নিদেনপক্ষে মাচার উচ্চতার প্রয়োজন হয়..তায় হুহা একা মানুষ।
	হঠাৎ সামনের ডালপালা ভেদ করে এগিয়ে এলো দুজোড়া জ্বলজ্বলে চোখ...আকারে বেশ বড়ো...
	প্রাণ বাঁচাতে গুলি করা ছাড়া উপায় নেই,তবে এ বন্দুকে কতখানি কাজ হবে তারও নিশ্চয়তা নেই...কপাল ঠুকে মারলেন গুলি দুই জ্বলজ্বলের মধ্যবিন্দুতে...পলমাত্র দেরী না করে আরেকখান গুলি....ঝটপট করে পড়ে গেল জন্তুর লাশ।<br><br>

	এবার সাহসে ভর করে কাছে এগিয়ে গিয়ে দেখলেন নেকড়েবাঘ একখানা! মরে গেছে...<br><br>
	একা এ জিনিস বয়ে নিয়ে যাবার সাধ্য নেই,তায় ভয়ঙ্কর উত্তেজনায় কাঁপছেন...<br><br>
	দৌড়ে গেলেন জঙ্গলসীমানায়....হাঁক পাড়লেন লুলক্যা হাঁসদা,বেজ্যা সরেনদের...হাঁকডাক শুনে যে যা কাছাকাছি ছিল দৌড়ে এল...<br><br>
	-"কি হইছে মেজঅখুড়া, বিপদআপদ কিছু?" হাঁক পাড়তে পাড়তে আসছে লোকে....শুনেছিল সন্ধ্যেবেলা শিকারে বেরিয়েছেন উনি..<br><br>
	-"বলার সময় নাই, টপ কর‍্যে আয়...পারল্যে দড়িদড়া লিয়ে আসবি কেউ..."<br><br>
	কয়েকজন দৌড়াল সাঁওতাল পাড়ার দিকে...<br><br>
	এসে নেকড়েবাঘখানা পড়ে থাকতে দেখে সে কি উল্লাস আর কুলকুলি! একে অভাবনীয় ঘটনা,তায় এতটা মাংস...!<br><br>
	এ মাংস ত বামুনপাড়ায় খাবে না কেউ, ভোজ হবে সাঁওতালপাড়াতেই...<br><br>
	লম্বা কটা ডাল ভাঙা হল,তাতে নেকড়েবাঘকে ঝুলিয়ে চলছে উল্লাসের মিছিল...গাঁয়ের দিকে।<br><br>
	শোরগোলের আওয়াজ পৌঁছেছে ঠাম্মাদের বাড়িতেও...শুনশান রাত্তির...<br><br>

	বামুনপাড়ার কাছে আসতেই দৌড়ে গেল দুতিনজন ঠাম্মাদের বাড়ির দিকে...<br><br>
	-"এ বড়অখুড়া বেইরাই আয় ঘর থাঁক্যে....দেখ কি করিছে মেজঅখুড়া আমাদে..!"<br><br>
	বড়োদাদুর বুক কেঁপে গেল...গোটা ফিরছে ত মেজো শিকার শেষে?আর এত তাড়াতাড়ি ফিরে এল?<br><br>
	সবাই হুড়মুড় বেরিয়ে এসেছেন উঠোনে...<br><br>

	মিছিল এগিয়ে লদলাস করে লাশখানা ফেলে দিল মাটিতে...<br><br>
	-"দেখ,তোর ভাই নেকড়াবাঘ মারিছে আইজ! <br><br>
	মিষ্টি খাঁওয়্যাত্যে হবেক বলি দিলম..."<br><br>

	বড়োমা, শ্রীমতীসুন্দরী, পিঠেপায়েস করে খাইয়েছিলেন সকলকে পরদিন।<br><br>

</p>
</div>
</body>
</html>
