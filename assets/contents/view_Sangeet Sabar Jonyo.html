<link rel="stylesheet" href="../../css/my_style.css">
<link href="https://fonts.googleapis.com/css?family=Atma|Courgette|Galada|Josefin+Sans:600|Kalam" rel="stylesheet">
<html lang="en-US">
<body style="background-color: #2f1f02; margin: 0px;">
<div class="articles2">
  <br>
  ভারতীয় শাস্ত্রীয় সঙ্গীত বা মার্গ সঙ্গীত যেহেতু সঙ্গীত এর একটি অংশ তাই মার্গ সংগীত  নিয়ে কিছু বলার আগে আমার মনে হয় শুধুমাত্র সঙ্গীত নিয়ে কিছু কথা বলা খুব প্রয়োজন।
  <br><br>
  সঙ্গীত শুনতে ভালোবাসেন না এরকম প্রাণী বোধহয় পৃথিবীতে খুব কমই আছেন। সঙ্গীতের ইতিহাস বা ব্যাকরণ নিয়ে সারা বিশ্বে অসংখ্য পুস্তক আছে। তাই সঙ্গীতের ইতিহাস ব্যাকরণ নিয়ে খুব একটা পান্ডিত্য ফলাতে চাইনা কারণ, তাতে অনেক মতপার্থক্য ও আছে। 
  <br><br>
  সঙ্গীত হলো performing Art তাই আমি এখানে খুব সাধারণ কতগুলো কথা বলতে চাই, যেগুলো আমরা হয়তো সকলেই জানি কিন্তু বিষয়গুলো আমাদের নজর এড়িয়ে যায়।বিশেষ করে সঙ্গীত এর ব্যবহারিক প্রয়োগ এর ব্যাপারে।
  <br><br>
  আমার কাছে সঙ্গীত মানে সুর ও ছন্দের মিলন।এই সুর ও ছন্দের উৎস আমাদের জন্মের সময় থেকেই হয়। ধরুন একটি শিশু যখন প্রথম ভূমিষ্ট হয়,প্রথমে তার কান্নার 'সুর' আমাদের কানে আসে।তেমনি জন্মের সময় থেকেই আমাদের হৃৎপিণ্ড একটি নির্দিষ্ট 'তালে' চলতে থাকে। একটি প্রাণ এর প্রথম পরিচয় টাই আমরা পেয়ে থাকি সঙ্গীত এর ভিতর দিয়ে।শিশুর সেই কান্না কিন্তু আমাদের মনে হাসি ফোটায়, কারণ ওই কান্নার ভিতর দিয়ে আমরা একটি সুস্থ  প্রানের পরিচয় পাই।সঙ্গীতের কাজ ও হলো আমাদের ভিতর সুস্থ প্রাণের সঞ্চার করা।
  <br><br>
  আমি এই কথাগুলো বলছি কারণ আমার দীর্ঘ পঁচিশ বছরের মার্গ সঙ্গীত শিক্ষকতার অভিজ্ঞতায় অনেক মানুষ দেখেছি যারা শাস্ত্রীয় সংগীত শিক্ষার কথা বললেই শিউরে ওঠেন আর বলেন, " সংগীত আমাদের জন্য নয়", "সংগীত আমাদের ভিতরে নেই", বা অনেকে এটাও বলেন যে " আমার গলায় সুর নেই" ইত্যাদি। অথচ আমি দেখেছি সেই সব মানুষেরা যথেষ্ট সুরে কথা বলেন। 
  <br><br>
  এক্ষেত্রে বলে রাখি সুরে কথা বলার অর্থ দুই প্রকার। প্রথমটি বলতে পারি পৃথিবীর যত রকম প্রাণী আছে সবাই সুরেই কথা বলে তাদের নিজস্ব মনের ভাব প্রকাশ করে থাকে।সব মানুষের কাছে হয়তো সবার ভাষা বোধগম্য হয়না কিন্তু সেই সব প্রাণীর সুরের মাধ্যমে আমরা তাদের চাহিদা বুঝতে সক্ষম হই। একটু খুঁজলে দেখবেন প্রত্যেকের সুরের একটি নির্দিষ্ট Scale আছে, আর সেই সব প্রাণীও এক এক সময় এক একটি scale এর ব্যবহার এর মাধ্যমে এক এক ধরণের মনের ভাব প্রকাশ করে। ঠিক তেমনি মানুষ ও যখন কথা বলে একটি বাক্যের ভীতর অনেকগুলো scale ব্যবহার করে, যেটা কিনা আমাদের নজর এড়িয়ে যায় বেশির ভাগ সময়। এই scale এর পার্থক্যের জন্যই আমরা একে অপরের ভাষার ভাব বুঝতে পারি। সুরের বা scale এর পার্থক্য না থাকলে আমাদের কথাগুলো রোবট এর মত মনে হতো, যার কথার ভিতর শব্দ থাকতো কিন্তু কথার ভাব থাকতো না। 
  <br><br>
  এবার বলি দ্বিতীয় রকম সুরে কথা বলার অর্থ হলো, যে কথাগুলো আমাদের মনের মতো হয়, সেক্ষেত্রে আমরা বলি সুরে কথা বলা। মানে অপর একজন যা বলছেন সেটি আমার পছন্দ হচ্ছে। 
  <br><br>
  সঙ্গীত ও সুর আলাদা কিছু নয়। আমরা অজান্তেই সুরের সঙ্গে চলতে থাকি।
  <br><br>
  তবে একজন সংগীতজ্ঞ আর একজন যিনি সংগীত চর্চা করেন না ,তাদের ভিতর যে পার্থক্য তা হলো , সংগীতজ্ঞরা কিছু  পদ্ধতির প্রয়োগের দ্বারা সংগীত শিক্ষার মাধ্যমে সুর গুলিকে আরো গভীরতার সঙ্গে ভাবতে শেখেন আর তার ব্যবহার সম্পর্কে সতর্ক থাকেন।যারা সংগীতজ্ঞ নন তারা সুর কে নিয়ে গভীরতার সঙ্গে ভাবেন না বা চর্চা করেন না।এটি হলো একটি নুন্যতম পার্থক্য। তা বলে চর্চা করলেও সংগীতজ্ঞ হওয়া যায়না এটা কেউ বলতে পারেন না। তাই আমার মনে হয় সঙ্গীত সবার জন্য। শুধু একটু ভালোবাসা আর গভীরতা দিয়ে ভাবলেই দেখবেন সংগীত ই আমাদের সব থেকে কাছের । কারণ সেখানে ভাষার থেকেও ভাব এর প্রভাব বেশি।

</div>
</body>
</html>