<link rel="stylesheet" href="../../css/my_style.css">
<link href="https://fonts.googleapis.com/css?family=Atma|Courgette|Galada|Josefin+Sans:600|Kalam" rel="stylesheet">
<html lang="en-US">
<body style="background-color: #2f1f02; margin: 0px;">
<div class="articles2" style="font-size: 2em; letter-spacing: 2px; text-align: center;">
<p>
  <br>
  আদতে নিশ্বাস বয় কেবল গলিটার ভেতর,তাই গনগনে ঘামের রাজত্ব। গাছের পাতার নীচে সরু ফ্যানায় রাখা থাকে পোকার আবাস। সমস্ত কিছু এত গুমচুপ এখানে,যে পায়ে পা মাড়িয়ে গেলে প্রবল সৎভাবে চমকে ওঠে দুজনই.... <br>
  আমাদের এই দেখাপড়ার রাত....ছমছপ ছমছপ পেরিয়ে গেল নতুন গরু পায়ে বাঁধা ঘুঙুরের দড়ি নিয়ে...কালো ধারালো চোখ একজোড়া নিপুণ ব্যঙ্গে না বলে ফেলল উত্তরে অকস্মাৎ...<br>
  আর তো ফেরা যায় না অনন্ত, ছেড়ে আসা পথের অন্তর্গত হয়ে দুবার ফিরিনা আমি। <br>

  শুকনো পাতার তোলপাড়ে এলানো তাকিয়ে থাকা শিখে ফেলে আচম্বিতের সমস্ত উপুড়....<br>
  শালের বাহুতে নিরালম্ব.....শেকড়ে,আপামর জঙ্গলের ধাত্রীবন।<br>
</p>
<p style="letter-spacing: 2px; text-align: center;">
  ......................................
</p>
<p>
	আলোর ফলকে কিছু গভীরে কাটিয়া গেলেন ভগবন...সহসার সহস্রারে ঝেঁপে বৃষ্টি হল তাঁহার সঙ্গে কাটানো ব্রহ্মাণীবর্ষ জুড়ে,<br>
    হঠাৎ এবং তৎক্ষণাৎ এর প্রত্যেক একাঙ্গ রভসে থিরোকি জন্ম নিল বিদ্যুৎ, মুহুর্মুহু জন্মমৃত্যু জন্মমৃত্যু পালাগান ক্লান্ত করে দিল যেন অক্ষৌহিণী কাটল দ্বাপর মাৎসর্যে দ্বিতীয় সত্যযুগ...<br>

	হাঁসের গড়ানে নড়বড় এগিয়ে গেল গোড়ালি ফেলে কিছু ঘরোয়া প্রদীপের আলো,পরদ্বার মতো<br>
	এবং<br>
	রুহ রুহ নামে বৃষ্টির শরীর বুঝে মাটিতে গেঁথে গেল সেই ফলা ফালা বিদ্যুৎ, পুনর্বয়ব।<br>
	মাটি নিজস্ব মা-টি হারিয়ে আত্মাজ আজ।<br>
	দৃশ্যটির আকুতি বদলে নিল কিছু নি:শঙ্ক হরিণের দৌড়...<br>

	-অমন হাঁ করে কি দেখছিস জানালা দিয়ে পিকো?<br>

	-বৃষ্টি, দেখ কেমন জল পড়ছে জবার পাতাগুলো পেটভারী করে দিয়ে..<br>

	-এতক্ষণ ধরে দেখলি তো,আবার কি দেখছিস?<br>

	-দেখ কেমন নড়ছে পাতাগুলো কিন্তু ছন্দ পালটে পালটে যাচ্ছে কত তাড়াতাড়ি আর ক্রিসক্রস..<br>

	-জন্মে অবধি বৃষ্টি দেখিসনি তুই?<br>

	দেখেছি তো,কিন্তু কি যেন দেখিনি,কি যেন দেখবই নতুন বার,কিসের দমফাটা আকুতি যেন ঘনিয়ে আসে শিরাস্নায়ু কাঁপিয়ে,কি যেন একটা অধরা রয়ে যাচ্ছে প্রত্যেক সেকেণ্ড...<br>

	দৌড়ে গেলাম আলোর কাছে,মস্ত কিছু জানে এই পুঁটলিমানুষটা...<br>

	-"আচ্ছা আলু, সেই সেদিন যে আমার দুহাত ভর্তি আঁকলি আর জায়গা নেই,মুখে আঁকতে গেলি মা বকল.."<br>

	-"হুঁ.."<br>

	-"তারপর আমাকে বললি 'আরেকটা হাত দে..'<br>
	কেন বললি অমন,তুই তো জানিস আমার দুটো ছাড়া হাত নেই?"<br>

	-"তক্ষুণি জিজ্ঞেস করিসনি কেন?"<br>

	-"হুঁ.."

	দরজা সরিয়ে সরিয়ে উঠোন বানাচ্ছি একটা গল্পমতো,<br>
	পানকৌড়ির লেজ থেকে কিছু ডুবুস আনা বাকি,খড়ের আগুন ঘেঁষে কিছু বুড়োবাবা বাদলা,তারপর চারাপোনার মত বিষ্টি নামবে আমার দরদালান...<br>
</p>
</div>
</body>
</html>
